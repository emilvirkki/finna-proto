<h2>In libros De generatione et corruptione</h2>

<p>In hoc igitur libro philosophus primo ponit prooemium, demonstrans suam
intentionem: secundo prosequitur propositum, ibi: antiquorum quidem igitur et
cetera. Circa primum tria facit.</p>

<p>Primo enim ponit id quod principaliter intendit. Et continuatur ad finem
libri de caelo, ubi dictum est: de gravi quidem igitur et levi determinatum sit
hoc modo.</p>